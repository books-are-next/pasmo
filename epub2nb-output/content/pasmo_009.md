---
title: ''
contentType: prose
---

Viděl jsem dnes a jméno už nevím pěknou ulici  
Novou a čistou byla to sluneční polnice  
Šéfové dělnice a krásné písařky z bureau  
Z pondělí do soboty čtyřikrát denně tudy se berou  
Z rána tu třikrát tovární píšťala zní  
Chraptivý zvon zde zaštěká k poledni  
Nápisy na zdech a tabulích štíty a vyhlášky  
Vřeští a štěbetají jak o závod s papoušky  
Mám rád tu pěknou ulici průmyslu a píle  
Ležící v Paříži mezi třídou des Ternes a ulicí Aumont-Thiéville.
