<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Pásmo</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
 <body>
<div class="wordsection4">

<p class="mlpverse">Ďáblové v&nbsp;propastech zvedají hlavu by mohli naň&nbsp;pohleděti<br class="calibre12"/>
Praví že napodobí co uměl už Šimon kouzelník<br class="calibre12"/>
Křičí že zná-li létat má slouti záletník<br class="calibre12"/>
Andělé létají lehce kolem hezkého letce<br class="calibre12"/>
Ikarus Enoch Eliáš Apollonius z&nbsp;Thyany<br class="calibre12"/>
Kol prvního létadla krouží u&nbsp;nebeské brány<br class="calibre12"/>
Uctivě pouštějí ty jež unáší Svatá Eucharistie<br class="calibre12"/>
Ty kněze kteří věčně stoupají pozvedajíce hostie<br class="calibre12"/>
Avion s&nbsp;křídly nesloženými se snáší a&nbsp;klesá<br class="calibre12"/>
Ty miliony vlaštovek přilétnou na nebesa<br class="calibre12"/>
Letmo se blíží havrani sovy sokoli naši ptáci<br class="calibre12"/>
Z&nbsp;Afriky přicházejí ibisi marabuti plameňáci<br class="calibre12"/>
Pták Noh jemuž básně a&nbsp;pohádky hlásají slávu<br class="calibre12"/>
V&nbsp;pařátech nese leb Adamovu první hlavu<br class="calibre12"/>
Z&nbsp;obzoru letí orel a&nbsp;vyráží velký křik<br class="calibre12"/>
A&nbsp;z&nbsp;Ameriky došel malý kolibřík<br class="calibre12"/>
Z&nbsp;Číny sem přišli pihi dlouzí a&nbsp;pružní<br class="calibre12"/>
Ti mají jen po jednom křídle a&nbsp;létají v&nbsp;párech družni<br class="calibre12"/>
Pak ejhle holubice duch neposkvrněný sám<br class="calibre12"/>
Jejž provází lýrovec a&nbsp;tisícioký páv<br class="calibre12"/>
A&nbsp;fénix hranice jež sama se zapálí<br class="calibre12"/>
V&nbsp;svém žhavém popeli na chvíli vše zahalí<br class="calibre12"/>
Sirény opustily své nebezpečné úskaliny<br class="calibre12"/>
A&nbsp;chvátají krásně zpívajíce všecky tři</p>
<p class="mlpverse"></p>
</div>
</body>
</html>