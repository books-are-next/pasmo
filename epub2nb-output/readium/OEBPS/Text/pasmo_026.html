<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Pásmo</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
 <body>
<div class="wordsection4"><p class="mlpverse">Jak blázen žil jsem a&nbsp;ztratil jsem svůj čas<br class="calibre12"/>
Na své ruce se už netroufáš podívat a&nbsp;stále chce se ti zaplakat<br class="calibre12"/>
Nad sebou nade vším co zděsilo tě nad ní kterou mám
rád</p>

<p class="mlpverse">Uslzen vidíš chudáky emigranty odjížděti<br class="calibre12"/>
Věří v&nbsp;Boha modlí se ženy kojí své děti<br class="calibre12"/>
Jich zápach plní síň nádraží Saint Lazar<br class="calibre12"/>
Jako tři králové věří ve svou hvězdu v&nbsp;budoucí zdar<br class="calibre12"/>
Doufají, že v&nbsp;Argentině zbohatnou velice<br class="calibre12"/>
A&nbsp;domů se vrátí nesouce s&nbsp;sebou tisíce<br class="calibre12"/>
Ty rodiny nesou praporek červený jako vy srdce své<br class="calibre12"/>
Ten praporek a&nbsp;naše sny jsou stejně přízračné<br class="calibre12"/>
Někteří z&nbsp;emigrantů zůstanou a&nbsp;pobývají tu</p>

<p class="mlpverse">V&nbsp;děrách ulice des Rosiers nebo des Écouffes<br class="calibre12"/>
<span class="calibre18">Často jsem zřel je večer jdou se ven
nadýchat vzduchu<br class="calibre12"/>
</span>Zřídka se pohnou z&nbsp;místa jako figurky v&nbsp;šachu<br class="calibre12"/>
Nejvíce jsou to Židé a&nbsp;ženy jich s&nbsp;parukami<br class="calibre12"/>
Sedí bezkrevné a&nbsp;hlídají temné krámy</p>

<p class="mlpverse">Stojíš nad zinkovým plechem ve výčepu ochlastů<br class="calibre12"/>
Popíjíš mezi nešťastníky kávu za dva sous</p>

<p class="mlpverse">Jsi pozdě k&nbsp;ránu ve velikém restaurantu<br class="calibre12"/>
Zpívá se tančí pije se šampaňské</p>

<p class="mlpverse">Ty dívky nejsou zlé a&nbsp;mají své starosti přec<br class="calibre12"/>
I&nbsp;od té nejošklivější svou bolest zakusil milenec</p>

<p class="msonormal3"></p>
</div>
</body>
</html>